ค่ำคืนมืดมนลงครั้งใด ทำฉันหัวใจไหวหวั่น
คำสัญญาที่ให้กัน นั้นไม่จางหายไป
เก็บคืนวันที่เคยอ้อนออด คงไว้ในอ้อมกอด
แม้ว่าเราต้องห่างกันแสนไกล

สูดลมหายใจ กล่อมหัวใจ ปลอบขวัญให้คืนกลับมา
ใครหนอใคร จำพรากพา ขวัญไปอยู่ที่ใด
อยากมีกันเหมือนดังวันก่อน คำรักชวนใจอ่อน
เพ้อรำพันครวญคร่ำ เรียกหาเธอ

ขวัญเจ้าเอยขวัญมาใยหนอล่องลอยหลุดไป
อยู่ที่ไหนช่วยบอกได้ไหมใจ ใยถึงไม่คืนกลับมา
ฝากไว้ให้เธอนานแล้วไม่เจอ วอนช่วยพากลับมา

ยังคงหายใจ มีหัวใจ แต่เหมือนทำไมว่างเปล่า
สุดแสนไกลปลายแสงดาว หวังว่าเธอได้ยิน
อุ่นไอความรักในวันเก่า ยังย้อนเป็นดังเงา
เฝ้ารอวันเธอกลับมาสักที

ขวัญเจ้าเอยขวัญมาใยหนอล่องลอยหลุดไป
อยู่ที่ไหนช่วยบอกได้ไหมใจ ใยถึงไม่คืนกลับมา
ฝากไว้ให้เธอนานแล้วไม่เจอ วอนช่วยพากลับมา

ขวัญเจ้าเอยขวัญมาใยหนอล่องลอยหลุดไป
ฝากไว้ให้เธอนานแล้วไม่เจอ

เฝ้ารอเธอจนหัวใจแทบขาด
ลมเพลมพัดพาเราพราก ยังรออยู่ตรงนี้ไม่ห่าง

เฝ้ารอเธอจนหัวใจแทบขาด
ลมเพลมพัดพาเราพราก ยังรออยู่ตรงนี้ไม่ห่าง